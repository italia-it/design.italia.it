---
template: post.html
title: Accessibilità
published: true
---
Le pubbliche amministrazioni devono rispettare 12 requisiti tecnici riportati nell’Allegato A di accessibilità dei siti web previsti dal Decreto Ministeriale 8 luglio 2005. 

#### Standard livello AA

<div class="lg-callout lg-callout-must">
<mark>SI DEVE</mark> Il sito web deve raggiungere il livello di conformità AA così come definito nelle [Web Content Accessibility Guidelines - WCAG 2.0](http://www.w3.org/Translations/WCAG20-it/). 
Le 12 linee guida e i criteri di conformità delle WCAG 2.0 discendono dai quattro principi che fanno da pilastri all’accessibilità del Web.
</div>

Principio 1: **percepibile**

Le informazioni e i componenti dell'interfaccia utente devono essere presentati in modo che possano essere fruiti attraverso differenti canali sensoriali.

Principio 2: **utilizzabile**

I componenti dell’interfaccia utente e i comandi in essa contenuti devono essere utilizzabili senza ingiustificati disagi o vincoli per l’utente.

Principio 3: **comprensibile**

Gli utenti devono poter comprendere le modalità di funzionamento dell’interfaccia e le azioni in essa contenute necessarie per ottenere servizi e informazioni.

Principio 4: **robusto**

Il contenuto deve essere abbastanza robusto da poter essere interpretato in modo affidabile da una vasta gamma di programmi utilizzati dall’utente, comprese le tecnologie assistive.

#### Requisiti tecnici di accessibilità

I requisiti sono stati definiti sulla base dei Principi, delle Linee guida e dei Criteri di successo contenuti nella Recommendation che il World Wide Web Consortium (W3C) – Web Accessibility Initiative (WAI) ha pubblicato l’11 dicembre 2008 e che contiene le Web Content Accessibility Guidelines 2.0 (WCAG 2.0)
I requisiti tecnici qui elencati sono collegati ai relativi punti di controllo per le verifiche di conformità (sito AgID). 

[Requisito 1](http://www.agid.gov.it/dm-8-luglio-2005-allegato-A#requisito1) - **Alternative testuali**: fornire alternative testuali per qualsiasi contenuto di natura non testuale. Il testo alternativo deve essere fruito e trasformato secondo le necessità degli utenti; ad esempio convertito in stampa a caratteri ingranditi o in stampa Braille, letto mediante sintesi vocale, simboli o altra modalità.

[Requisito 2](http://www.agid.gov.it/dm-8-luglio-2005-allegato-A#requisito2) – **Contenuti audio, contenuti video, animazioni**: fornire alternative testuali equivalenti per le informazioni veicolate da formati audio, formati video, formati contenenti immagini animate (animazioni), formati multisensoriali in genere.

[Requisito 3](http://www.agid.gov.it/dm-8-luglio-2005-allegato-A#requisito3) - **Adattabile**: creare contenuti che possano essere presentati in modalità differenti (ad esempio, con layout più semplici), senza perdita di informazioni o struttura.

[Requisito 4](http://www.agid.gov.it/dm-8-luglio-2005-allegato-A#requisito4) - **Distinguibile**: rendere più semplice agli utenti la visione e l’ascolto dei contenuti, separando i contenuti in primo piano dallo sfondo.

[Requisito 5](http://www.agid.gov.it/dm-8-luglio-2005-allegato-A#requisito5) - **Accessibile da tastiera**: rendere disponibili tutte le funzionalità anche tramite tastiera.

[Requisito 6](http://www.agid.gov.it/dm-8-luglio-2005-allegato-A#requisito6) - **Adeguata disponibilità di tempo**: fornire all’utente tempo sufficiente per leggere ed utilizzare i contenuti.

[Requisito 7](http://www.agid.gov.it/dm-8-luglio-2005-allegato-A#requisito7) - **Crisi epilettiche**: non sviluppare contenuti che possano causare crisi epilettiche.

[Requisito 8](http://www.agid.gov.it/dm-8-luglio-2005-allegato-A#requisito8) - **Navigabile**: fornire all'utente funzionalità di supporto per navigare, trovare contenuti e determinare la propria posizione nel sito e nelle pagine.

[Requisito 9](http://www.agid.gov.it/dm-8-luglio-2005-allegato-A#requisito9) - **Leggibile**: rendere leggibile e comprensibile il contenuto testuale.

[Requisito 10](http://www.agid.gov.it/dm-8-luglio-2005-allegato-A#requisito10) - **Prevedibile**: creare pagine web che appaiano e che si comportino in maniera prevedibile.

[Requisito 11](http://www.agid.gov.it/dm-8-luglio-2005-allegato-A#requisito11) - **Assistenza nell'inserimento di dati e informazioni**: aiutare l’utente ad evitare gli errori ed agevolarlo nella loro correzione.

[Requisito 12](http://www.agid.gov.it/dm-8-luglio-2005-allegato-A#requisito12) - **Compatibile**: garantire la massima compatibilità con i programmi utente e con le tecnologie assistive.

Se in un sito internet di una pubblica amministrazione sono presenti collegamenti ipertestuali che puntano a siti esterni per l'erogazione di servizi essenziali (esempio: albo pretorio, amministrazione trasparente, servizi di pagamento, ecc.) anche questi servizi devono rispettare i requisiti tecnici di accessibilità.

#### Documenti allegati alle pagine del sito
Il formato digitale dei documenti pubblicati [documenti allegati alla pagina web](http://www.agid.gov.it/dm-8-luglio-2005-allegato-A#formato) necessari a fornire informazioni o a erogare servizi deve essere utilizzabile con tecnologie compatibili con l’accessibilità e che il contenuto dei documenti deve essere conforme ai requisiti tecnici di accessibilità (per esempio, non pubblicare documenti in formato immagine).

### Normativa
La [normativa completa e aggiornata sull’accessibilità](http://www.agid.gov.it/agenda-digitale/pubblica-amministrazione/accessibilita/normativa) è disponibile sul sito AgID.
