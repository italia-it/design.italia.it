---
template: post.html
title: Privacy policy
published: true
---

In questa pagina si descrivono le modalità e le logiche del trattamento dei dati personali degli utenti (di seguito, anche gli utenti) che consultano il sito: design.italia.it (di seguito, anche il Sito).
L'informativa è resa ai sensi dell'art. 13 del D. Lgs. n. 196/2003 - Codice in materia di protezione dei dati personali  a tutti gli utenti che, interagendo con il Sito, forniscono alla all’Agenzia per l’Italia Digitale i propri dati personali. 
La validità dell’informativa contenuta nella presente pagina è limitata al solo Sito e non si estende ad altri siti web eventualmente consultabili mediante collegamento ipertestuale.
Il titolare del trattamento dei dati raccolti è:

Agenzia per l’Italia Digitale
-	Indirizzo Via Liszt 21 - 00144 Roma(link is external)
-	Email info@agid.gov.it(link sends e-mail)
-	Telefono: +39 06852641

I trattamenti di dati connessi al modulo di richiesta informazioni hanno luogo presso la sede dell’Agenzia e sono curati, tramite strumenti elettronici e previa adozione delle idonee misure di sicurezza, da personale in servizio presso l’ufficio incaricato del trattamento.

Tipologia dei dati e finalità del trattamento
Tutti i dati personali forniti attraverso il Sito saranno trattati in modo lecito e secondo correttezza al fine di fornire i servizi richiesti nonché di rispondere alle comunicazioni ed alle domande degli utenti, sempre nel perseguimento degli scopi istituzionali dell’Agenzia per l’Italia Digitale così come previsti dalla Legge.

a)	Dati forniti volontariamente 
Attraverso il Sito è possibile inviare richieste e comunicazioni attraverso gli indirizzi di contatto riportati sul sito. Il conferimento di tali dati è obbligatorio, necessario per rispondere alle richieste inviate nonché per ricontattare il mittente per ottenere precisazioni in ordine a quanto segnalato.

b)	Dati di navigazione 
In questa categoria di dati rientrano gli indirizzi IP o i nomi a dominio dei computer utilizzati dagli utenti che si connettono al sito, gli indirizzi in notazione URI (Uniform Resource Identifier) delle risorse richieste, l'orario della richiesta, il metodo utilizzato nel sottoporre la richiesta al server, la dimensione del file ottenuto in risposta, il codice numerico indicante lo stato della risposta data dal server (buon fine, errore, ecc.) ed altri parametri relativi al sistema operativo ed all'ambiente informatico dell'utente. I dati di navigazione vengono acquisiti non per finalità di identificazione degli utenti, ma all’unico fine di raccogliere, 
in forma anonima, informazioni statistiche sull’utilizzo del sito e dei suoi servizi.